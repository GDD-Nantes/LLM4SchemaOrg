[{"description": "ใครจะคิดว่า การ์ตูนเกี่ยวกับการเรียนและสอบเข้ามหาวิทยาลัยทางด้านศิลปะ มันจะสนุกได้ขนาดนี้!! ท่ามกลางมังงะและอะนิเมที่มีฉากหลังเป็นโลกแฟนตาซีมากมาย ซึ่งมักจะได้รับความนิยมมากกว่าการ์ตูนที่เน้นไปที่ชีวิตจริงอันเรียบง่าย แต่ดูเ", "copyrightYear": "2022", "datePublished": "2022-01-24T15:48:00+00:00", "url": "https://marshomme.com/scoop/532245/", "text": "&nbsp; &nbsp; &nbsp; &nbsp; &nbsp; ใครจะคิดว่า การ์ตูนเกี่ยวกับการเรียนและสอบเข้ามหาวิทยาลัยทางด้านศิลปะ มันจะสนุกได้ขนาดนี้!!&nbsp; &nbsp; &nbsp; &nbsp; &nbsp; ท่ามกลางมังงะและอะนิเมที่มีฉากหลังเป็นโลกแฟนตาซีมากมาย ซึ่งมักจะได้รับความนิยมมากกว่าการ์ตูนที่เน้นไปที่ชีวิตจริงอันเรียบง่าย แต่ดูเหมือนว่า Blue Period กลับนำเสนอเรื่องราวอันแสนธรรมดาที่ทุกคนต้องเจออย่างการเลือกสายการเรียน และ การสอบเข้ามหาวิทยาลัย ออกมาได้อย่างเข้มข้นน่าติดตามมากที่สุด&nbsp; &nbsp; &nbsp; &nbsp; &nbsp;เรื่องราวของ Blue Period นั้นกล่าวถึงเด็กหนุ่มชั้น ม.ปลายที่ชื่อว่า ยาโทระ ยางุจิ ที่ตัวเขาเองนั้นแม้จะชอบออกไปเที่ยวเตร่กับเพื่อนๆยันเช้า แต่ผลการเรียนนั้นกลับโดดเด่น เพราะเขานั้นมีความพยายามอย่างมากในการใช้ชีวิตให้สมกับความคาดหวังของคนอื่น แต่แล้ววันหนึ่งเมื่อเขาได้เห็นภาพที่รุ่นพี่เขียนไว้ในห้องศิลปะของโรงเรียน ภาพนั้นมันก็ได้ส่งผลกระทบไปยังจิตใจของเขา และมันก็คือจุดเริ่มต้นที่ทำให้เขาเลือกที่จะเดินเข้ามาในเส้นทางของเด็กศิลป์ เพียงเพราะต้องการจะวาดรูป โดยที่ไม่ได้รู้มาก่อนเลยว่า เส้นทางสายนี้มันโหดหินขนาดไหน&nbsp; &nbsp; &nbsp; &nbsp; &nbsp;ความสนุกของการ์ตูนเรื่องนี้คือการให้ตัวเอก ยาโทระ ค่อยๆพาคุณเข้าไปรู้จักกับโลกแห่งศิลปะ เริ่มจากการวาดรูปในห้องเรียน ค่อยๆให้เราได้เรียนรู้พื้นฐานการวาดรูป และการใช้อุปกรณ์ไปพร้อมกับพระเอก ก่อนจะพาเราออกไปสู่โลกที่กว้างขึ้นทั้งโรงเรียนติวศิลปะ การไปดูงานตามหอศิลป์และตามมหาวิทยาลัยต่างๆ ซึ่งในการ์ตูนนั้นจะเล่าอย่างละเอียดว่าการเป็นเด็กศิลป์ในมหาวิทยาลัยญี่ปุ่นนั้นไม่ได้ง่าย เพราะใช้เงินไม่ใช่น้อย&nbsp; &nbsp; &nbsp; &nbsp; &nbsp; แถมอัตราการแข่งขันยังสูงมาก ต่อให้สอบติดได้ อนาคตก็ไม่รู้ว่าเรียนจบมาจะสามารถใช้เลี้ยงชีพได้จริงหรือไม่อีก(ปัญหานี้คงเป็นกันทั้งโลก) และยังมีการตั้งคำถามเกี่ยวกับการทำงานศิลปะว่านี่เป็นเพียงการทำตอบโจทย์เพื่อให้สอบติด หรือเป็นงานที่คนสร้างงาน ต้องการแสดงสิ่งที่ตัวเองต้องการนำเสนอออกมาจริงๆ ซึ่งหากใครเคยเรียนศิลปะ หรือเตรียมสอบเข้าคณะทางศิลปะมาล่ะก็ จะยิ่งอินกับการ์ตูนเรื่องนี้เป็นพิเศษ ประมาณว่าเฮ้ยเราก็เคยผ่านอะไรแบบนี้มานี่หว่า&nbsp; &nbsp; &nbsp; &nbsp; &nbsp; สิ่งที่น่าสนใจอีกอย่างของเรื่องนี้ก็คือตัวละครอื่นๆที่อยู่รอบตัวพระเอก ปกติการ์ตูนสายนี้มักจะมีตัวละครที่เรียกว่าเป็นคู่แข่งของพระเอกออกมาอย่างชัดเจน แบบที่เรียกได้ว่าเป็นอัจฉริยะที่เป็นเป้าหมายที่พระเอกจะต้องเอาชนะให้ได้ แต่ในเรื่องนี้ ทุกคนเป็นคนธรรมดา ที่มีข้อดี และข้อด้อยต่างๆกันไป&nbsp; &nbsp; &nbsp; &nbsp; &nbsp; ในความรู้สึกที่เป็นคู่แข่งสอบเข้ากันนั้น มันก็มีความเป็นเพื่อนที่ยอมรับในตัวซึ่งกันและกันเข้ามาด้วย และแต่ละคนก็มีปัญหาที่ต่างกันไป เช่นมีปัญหากับทางบ้านเรื่องการเลือกคณะที่เรียน มีปัญหากับการเข้าสังคม หรือบางคนก็ยังไม่แน่ใจในจุดหมายของตัวเองจริงๆ&nbsp; &nbsp; &nbsp; &nbsp; &nbsp;ซึ่งเรื่องราวเหล่านี้ มันเป็นเรื่องของมนุษย์ ที่เชื่อว่าคนที่อ่าน หรือดูการ์ตูนเรื่องนี้ จะพบส่วนที่เชื่อมโยงกับชีวิตของตัวเองไม่มากก็น้อย และยังมีตัวละครเพื่อนพระเอกที่เป็น LGBTQ ซึ่งน้อยครั้งนักที่จะเห็นการ์ตูนญี่ปุ่นนำมาเล่าถึงในแบบที่พาคนดูลงไปสำรวจจิตใจของตัวละคร รวมถึงมุมมองของสังคมญี่ปุ่นที่มองคนเหล่านี้ออกมาอย่างสมจริง&nbsp; &nbsp; &nbsp; &nbsp; &nbsp;Blue Periodเป็นผลงานของอาจารย์ สึบาสะ ยามากูจิ ที่เริ่มตีพิมพ์มาตั้งแต่ปี 2017 เป็นการ์ตูนที่มีกระแสพูดถึงมากมายในโลกโซเชี่ยลและตอนนี้ก็ได้ถูกนำมาทำเป็นอะนิเมแล้ว สามารถหาดูได้ทาง NetflixText : STEP HENขอบคุณภาพและข้อมูล :&nbsp;Luckpim / Netflix", "alternateName": "&ldquo;Blue Period&rdquo; เป็นเด็กศิลป์มันเหนื่อย :...", "publisher": "https://marshomme.com#id/organization/site", "author": "file:///06d3730efc83058f497d3d44f2f364e3#id/person", "image": {"height": 720, "@type": "ImageObject", "width": 1280, "url": "https://mpics.mgronline.com/pics/Images/565000000796404.JPEG"}, "@type": "BlogPosting", "name": "&ldquo;Blue Period&rdquo; เป็นเด็กศิลป์มันเหนื่อย : การ์ตูนที่พาไปไปสำรวจจิตใจของตัวละครที่สอดแทรกเรื่องของ LGBTQ เอาไว้อย่างน่าสนใจ", "headline": "&ldquo;Blue Period&rdquo; เป็นเด็กศิลป์มันเหนื่อย : การ์ตูนที่พาไปไปสำรวจจิตใจของตัวละครที่สอดแทรกเรื่องของ LGBTQ...", "dateModified": "2022-03-08T06:49:01+00:00", "thumbnailUrl": "https://mpics.mgronline.com/pics/Images/565000000796404.JPEG", "dateCreated": "2022-01-24T15:48:00+00:00", "sameAs": "https://marshomme.com/?p=532245", "inLanguage": "en_US", "mainEntityOfPage": "https://marshomme.com/scoop/532245/", "@context": "http://schema.org"}]